---
id: create_sender_id
title: Формування Альфанумеричних/Динамічних Альфанумеричних імен
sidebar_title: Формування імен
hide_title: true
---

## Формування Альфанумеричних/Динамічних Альфанумеричних імен

1. Альфанумеричне /Динамічне Альфанумеричне ім'я використовується для  ідентифікації Замовника, як особи, яка відправляє повідомлення.
2. У якості Альфанумеричного /Динамічного Альфанумеричного імені можна використовувати комбінацію латинських літер або комбінацію латинських літер з арабськими числами (від 3 до 11 символів).
3. У якості Альфанумеричного імені/Динамічного Альфанумеричного імені заборонено використати комбінації літер та/або чисел (слова), які:
    1. пропагують війну, національну і релігійну ворожнечу, зміну конституційного ладу або територіальної цілісності України або іншої країни;
    2. пропагують фашизм або неофашизм;
    3. містять елементи політичної агітації;
    4. принижують або ображають націю/расу або особу за національною/расовою ознакою;
    5. пропагують неповагу до національних та/або релігійних святинь;
    6. принижують особу,  є проявом знущання з приводу фізичних недоліків (каліцтва), психічнохворих, літніх людей;
    7. пропагують неуцтво, неповагу до батьків;
    8. пропагують наркоманію, токсикоманію, алкоголізм, тютюнопаління і інші шкідливі звички;
    9. мають сексуальний, або еротичний, або порнографічний характер;
    10. містять лайку;
    11. містять знаки для товарів і послуг, або телефонні номери, на які Замовник не може підтвердити права на їх використання тощо.
4. У якості Альфанумеричного імені/Динамічного Альфанумеричного імені заборонено використовувати:
    1. Символы `\{ \| , ; % ' # % ! ^ = [ ] ( ) / ~ < > } "`.
    2. Назви та/або торгові марки операторів телекомунікацій та їх похідні;
    3. Короткі номери;
    4. Телефонні номери (див. умови пункту 5 цієї Інструкції);
    5. Власні назви, прізвища (наприклад,  Маша,  Ваня, Іванов тощо);
    6. Слова, що не мають смислового навантаження - випадковий набір символів (наприклад, ght, asdf  тощо), комбінація яких є недостатньою для ідентифікації клієнта, як відправника повідомлення;
    7. Загальні назви (наприклад,  SMS, лист, послання т.д., винятки: якщо це є торговою маркою клієнта - див. умови пункту 6.1.1 цієї Інструкції).
5. У випадку реєстрації Альфанумеричного /Динамічного Альфанумеричного імені, необхідно надати відповідне підтвердження права розпорядження такого телефонного номеру – копія договору з оператором телекомунікацій або копії дозволу на виділення номерного ресурсу.
6. Для використання Замовником у Альфанумеричних  іменах (або Динамічних Альфанумеричних  іменах) торговельних марок (їх окремих частин) та/або фірмових найменувань (у т.ч. торговельних марок та/або фірмових найменувань третіх осіб) та/або імен торгових марок та/чи фірмових найменувань, та/чи імен власних.
    1. Підтвердженням права на використання торгових марок та/або фірмових найменувань є:
        1. Свідоцтво про реєстрацію торгової марки/торгового знаку на товари та послуги;
        2. Договір на право використання торгової марки, торгового знаку, фірмового найменування;
        3. Розділ договору про надання послуг, де окремо обумовлене право на використання торгової марки, торгового знаку, фірмового найменування (де Замовникові надається право від власника торгової марки, торгового знаку, фірмового найменування використати торгову марку, торговий знак тощо для масових розсилок);
        4. Офіційний лист-підтвердження від власника торгової марки, торгового знаку, фірмового найменування на право використання таких атрибутів для здійснення масових розсилок;
        5. У випадку якщо Замовник укладає договір не з власником торгової марки/знаку/найменування, лист-підтвердження від власника торгової марки/знаку/найменування є необхідним у будь-якому разі.
    2. Копії документів, вказаних в пунктах 6.1.1 - 6.1.5 цієї Інструкції необхідно надавати разом із заявкою на реєстрацію Альфанумеричного /Динамічного Альфанумеричного імені.
7. При використанні/бажанні використовувати Замовником Альфанумеричного  Імені (або Динамічного Альфанумеричного Імені), останній повинен подати його на погодження Виконавцеві, у строки встановлені операторами мобільного зв’язку. За результатами перевірки даного Альфанумеричного Імені (або Динамічного Альфанумеричного Імені) Виконавець приймає одне з рішень:
    1. погоджує та здійснює відправку SMS-повідомлень з даним іменем (у разі подальшого замовлення даної послуги);
    2. відмовляє у погодженні. У такому випадку відправка SMS-повідомлень з даним іменем не здійснюється.
8. У випадку, якщо заявлені до реєстрації Альфанумеричні/Динамічні Альфанумеричні імена не відповідатимуть умовам цієї Інструкції, такі Альфанумеричні/Динамічні Альфанумеричні імена погоджуватися до використання не будуть.
